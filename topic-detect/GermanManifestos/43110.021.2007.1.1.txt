PROGRAMMA dei VERDI 2007-2011
Preambolo
Noi apparteniamo alla Terra. Ne siamo responsabili verso le generazioni future
e verso le altre specie con cui la condividiamo.
L’aumento continuo e sconsiderato dei consumi porta all’esaurimento delle
risorse naturali e danneggia o distrugge l’ambiente da cui anche noi
dipendiamo. Prima che sia troppo tardi dobbiamo cambiare atteggiamenti,
desideri materiali, sistemi di produzione e di vita dannosi per l’ambiente.
Tra le principali cause di sofferenza per l’uomo e l’ambiente, ci sono
l'ingiustizia, il razzismo, la povertà, l'ignoranza, la corruzione, il crimine
e la violenza, il conflitto armato, la ricerca del massimo profitto, il più
cieco materialismo.
Ci impegniamo a ridurre la distanza tra i ricchi e i poveri affinché ognuno
possa godere degli stessi diritti nelle sfere sociale, economica, politica e
culturale. Crediamo nella collaborazione, prima che nella competizione, per
assicurare i diritti per ogni essere umano a un cibo nutriente, un riparo
accogliente, salute, educazione, un lavoro decoroso, libertà di espressione,
aria pulita,acqua potabile e un ambiente naturale incontaminato.
Siamo convinti che senza uguaglianza di diritti tra uomini e donne non potrà
mai esistere una vera democrazia.
L'ambiente ignora i confini tra Stati. Ma altrettanto fa la globalizzazione
neoliberista che uniforma verso il basso le culture e consolida il potere dei
paesi ricchi su quelli poveri. Sappiamo che i paesi “sviluppati” hanno
contribuito in maniera determinante al degrado ambientale e dovranno
contribuire in modo altrettanto determinante alla soluzione dei problemi che
hanno creato.
Riteniamo che il nuovo millennio debba essere il punto di svolta per una
grande trasformazione dalla nostra civiltà verso una nuova nella quale:
- economia, ecologia e società siano in armonia;
- allo stesso modo il bene comune e quello individuale sono
interconnessi;
- la libertà dell’individuo si unisce alla responsabilità nei
confronti di ogni forma di vita e la diversità viene
considerata una ricchezza;
- si sa guardare oltre l’oggi, per avere una visione condivisa
del futuro;
- alle generazioni future sono assicurati almeno gli stessi
diritti di cui godiamo noi.
Vogliamo l’introduzione nel nostro Paese di una vera democrazia, dove i
processi decisionali non siano condizionati dalle disponibilità economiche.
Riteniamo che la miglior cura per i nostri malanni fisici e psicologici stia
nella riduzione delle molte forme di inquinamento ambientale. Per farlo
bisogna orientare la produzione verso l'eco-economia, tornare a
un'alimentazione più naturale possibile, ridurre il tempo di lavoro e
proteggere i cittadini dai rischi della disoccupazione e della flessibilità.
La nostra scuola non deve più produrre solo risorse umane per il mercato del
lavoro ma deve preoccuparsi di formare delle donne e degli uomini completi,
maturi, indipendenti.
Il programma dei Verdi si basa su questi principi e sulla fiducia che, dentro
ciascuno di noi, ci sia la capacità di fare le scelte giuste per noi, per
l’ambiente e per le generazioni future.
I grandi temi
1. ECONOMIA SOSTENIBILE
- Ridefinizione del PIL e di altri parametri economici in chiave
sostenibile
- Introduzione della contabilità ambientale.
- Riforma eco-fiscale: meno imposte sul lavoro e spostamento del carico
fiscale su consumo ed energia, imposte ecologiche. Mettere in pratica il
principio “chi inquina paga” e viceversa ridurre il carico fiscale per
chi agisce nel rispetto dell’ambiente. Ad esempio tassa sui pesticidi;
riduzione dei costi dei prodotti bio; sovrattassa sui veicoli
“energivori” e inquinanti; riduzione dei costi dei trasporti pubblici.
- Dai macro-crediti ai micro-crediti, promozione delle piccole iniziative
compatibili con la protezione della natura e dell'ambiente.
- Maggiori investimenti pubblici per la natura e l'ambiente. Lotta agli
sprechi e agli abusi in materia di investimenti, sussidi e spesa
pubblica.
- Promuovere misure volte ad agevolare la “sovranità alimentare”.
- Riduzione dei finanziamenti a opere che danneggiano l'ambiente e il
territorio, maggiori incentivi per tecnologie e attività ecocompatibili.
Ad esempio meno investimenti per nuove strade, ma più soldi
per ferrovie, tram, tecnologie pulite.
- Società “a zero rifiuti”. Riciclare e riutilizzare i materiali: gli
scarti di uno sono le materie prime dell’altro (parchi industriali a
zero rifiuti). Ridisegnare i processi industriali in modo da escludere
la produzione di rifiuti: utilizzare le materie prime in modo razionale;
produrre nella massima misura possibile sul modello dei materiali
naturali e biodegradabili (“eco-design”).
- Abolizione delle barriere di mercato e delle barriere fiscali che
impediscono la diffusione delle energie e delle tecnologie innovative,
ad esempio esenzione degli impianti solari dall’obbligo della domanda di
costruzione.
- Valorizzazione delle regioni periferiche tramite una politica dei
parchi regionali, fusioni, micro-crediti, solidarietà intercomunale e
progetti innovativi. Salvaguardia dei negozi di paese, degli uffici
postali e altri servizi primari.
- Promozione delle tecnologie pulite nei paesi poveri, sostegno a progetti
di riforestazione.
- Salvaguardia della proprietà pubblica nei settori di cruciale interesse
comune come, a titolo di esempio, energia, acqua, rive lacustri,
comunicazioni, posta, ferrovie.
- Acquisti pubblici ecologici e solidali (“acquisti verdi”). Cantone e
comuni possono orientare il mercato verso i prodotti ecologici e
naturali, ad esempio acquistando solo carta riciclata, prodotti di
pulizia biodegradabili, legno FSC o utilizzando solo prodotti biologici
nelle mense. Una diffusione su larga scala dei prodotti “verdi” ne
permette inoltre la riduzione dei costi di produzione e distribuzione. I
costi al dettaglio diminuiranno a beneficio di tutti i cittadini
consumatori.
- Sostegno alle piccole e medie imprese tramite l’accesso ai capitali
facilitati; riduzione della burocrazia per l’assunzione e la gestione
degli impiegati; coperture sociali adeguate.
- CONFRONTARSI CON L’EUROPA
- Sostenere le “economie locali”. Promuovere i prodotti locali e
sostenibili tra i cittadini e i consumatori, inserendo nelle commesse e
negli appalti pubblici parametri che favoriscano le ditte e i prodotti
locali e sostenibili.
- Introdurre i rapporti sociali e ambientali in tutte le grandi aziende.
- Eliminare le barriere legali e burocratiche che impediscono il nostro
accesso al mercato europeo.
- Riduzione progressiva dei costi e delle tasse. Lottare contro i
monopoli; combattere gli sprechi negli investimenti pubblici e ridurre
i costi della salute tramite la prevenzione; inquinare meno e consumare
meno; aumentare la gestione elettronica (lotta agli abusi nelle analisi
e nell’acquisto di medicinali)e ridurre gli affitti e la spesa
energetica grazie al risanamento termico e a una maggiore efficienza
energetica: tutto ciò per rendere il Ticino più competitivo rispetto al
mercato europeo riducendo il carico ambientale.
- Ridurre la forte dipendenza dalla gestione patrimoniale della piazza
finanziaria ticinese, diversificandone l’offerta e rendendola meno
dipendente dall’eticamente discutibile segreto bancario, incentivando
gli investimenti nello sviluppo locale e nell’innovazione, a favore
delle piccole e medie imprese e a sostegno dei giovani (micro-crediti,
nuove attività).
- Contratti di lavoro collettivi per tutti.
- Borsa dei posti di lavoro.
- Incentivare l’azionariato dei dipendenti sul modello degli ESOP
americani (“Employee Stock Ownership Plan”) grazie ad un sistema fiscale
e previdenziale adeguato.
- Regio Insubrica: rafforzarne poteri ed operatività.
2. SOCIETÀ
- Abolizione dell’esercito e promozione della politica della pace.
- Libertà di espressione in Internet, lotta alle pratiche
monopolistiche nell'informatica, repressione dell'uso criminale di
Internet, priorità all'uso dei software liberi.
- Trattamento umano dei profughi e dei richiedenti l'asilo, integrazione
tramite la formazione e il lavoro.
- Diritti politici a livello comunale e cantonale per gli stranieri
domiciliati.
- Depenalizzazione del consumo di droghe per gli adulti, riduzione del
danno per i consumatori di droghe pesanti, maggiore repressione dello
spaccio, prevenzione della dipendenza dalle sostanze psicotrope e dai
farmaci, tabacco e alcool.
- Salvaguardia della democrazia diretta. Accesso facilitato a referendum e
iniziative popolari.
- Controllo del finanziamento dei partiti.
- Magistrati indipendenti dai partiti, nomine su esame attitudinale,
creazione di un organo di autogoverno della magistratura.
3. SANITÀ E SOCIALITÀ
- Una cassa della salute nazionale unica, quote in base al reddito, casse
pensioni controllate dall'ente pubblico e dalle organizzazioni dei
salariati e sottratte ai rischi degli investimenti speculativi.
- Riconoscimento da parte delle casse malati delle cure alternative e
complementari.
- “Sanità elettronica”, banca comune dei dati sanitari con la
razionalizzazione e in particolare introduzione generalizzata della
carta sanitaria.
- Riduzione del tempo di lavoro, aumento del reddito minimo garantito a
CHF 3'500.-. Favorire il lavoro parziale e incentivare il tempo dedicato
ai figli, al volontariato, alla solidarietà e alla cultura.
- Possibilità di svolgere servizi d’utilità pubblica nel sociale e per
l’ambiente per chi beneficia di prestazioni dallo Stato (disoccupazione,
assistenza). Questa opportunità può venir estesa al posto del servizio
militare attuale.
- Parità dei salari tra uomini e donne.
- Difesa dei posti di lavoro nelle ex regie federali (La Posta, FFS,
Swisscom).
- Divieto della pubblicità per i prodotti nocivi (medicinali, tabacco,
alcool).
- Politica dei giovani. Favorire l’accesso al lavoro nell’amministrazione
pubblica e nel mondo privato, ad esempio:
- incoraggiare il guadagno intermedio;
- sostituire le indennità con “premi” per chi si attiva;
- professionalizzare i collocatori. Collocatori specializzati per
settore lavorativo, veri e propri coach di carriere (anche per
mestieri “verdi”);
- sostegno psicologico ai disoccupati;
- spazi per auto-formazione, scambio di conoscenze;
- università, corsi di formazione e lingue, università popolaricorsi
per adulti gratuiti o a prezzi di favore (si veda il sistema
dei crediti);
- favorire l’accesso ai trasporti pubblici per i disoccupati;
- programmi occupazionali temporanei, veramente formativi e seguiti
da un coach esperto e validi per il rinnovo del periodo quadro;
- più posti di apprendistato.
- Sostenere l’autodeterminazione dei giovani.
- Ampliamento di strutture d’accoglienza per giovani in situazione
di disagio.
- Sostenere la creazione di centri giovanili.
4. EDUCAZIONE E CULTURA
- Una scuola pubblica e laica non competitiva, aperta sulle culture del
passato e delle civiltà non occidentali, orientata verso l'innovazione
culturale e che sviluppi le potenzialità di ognuno.
- Educazione ambientale, formazione ecologica in tutti gli ordini di
scuola.
- Educazione alla pace e formazione alla gestione non violenta dei
conflitti.
- Sensibilizzazione accresciuta sulle tematiche ambientali da parte
degli enti pubblici e dei mass media del servizio pubblico.
- Sostegno alla multiculturalità.
- Sostegno alla pluralità dell’offerta culturale.
- Salvaguardia dei beni culturali, maggiori risorse e creazione di una
fondazione per il loro recupero.
- Maggiore valorizzazione dell’educazione non formale (es. volontariato).
5. TERRITORIO E AMBIENTE
- CLIMA & ENERGIA
- Piano energetico cantonale basato sul progetto ‘società a 2000 Watt’ del
Politecnico federale di Zurigo e sul progressivo abbandono delle fonti
energetiche non rinnovabili (petrolio, gas, carbone, nucleare) entro il
2050.
- Promozione dell'energia rinnovabile, ad esempio solare, eolica,
geotermica e bio-massa. Promozione dei biocarburanti ecologici.
- Uso efficiente risparmio energetico, ad esempio grazie alle nuove
tecnologie LED, al risanamento energetico degli stabili pubblici e
privati. Lo standard Minergie deve diventare la prassi per ogni nuova
costruzione. Incentivi per gli standard Minergie plus e Minergie Eco.
Grazie ai minori consumi energetici i costi accessori a carico degli
inquilini diminuiranno.
- Introduzione dell’etichetta energetica per tutte le abitazioni e gli
appartamenti. Gli inquilini vengono così informati meglio sui consumi
energetici e relativi costi.
- Obbligo della dichiarazione di provenienza dell’energia per le aziende
distributrici di corrente. Promozione del marchio “Naturemade Star”.
- Lotta contro l’elettrosmog, l’inquinamento fonico e l’inquinamento
luminoso.
- TERRITORIO NON COSTRUITO
- Salvaguardia del paesaggio e conservazione della biodiversità nel
territorio non costruito, in particolare promuovendo attività
compatibili con la natura nel settore del tempo libero, del turismo e
dell’agricoltura.
- Mettere in atto già a livello cantonale i protocolli della Convenzione
delle Alpi.
- Messa in atto del nuovo Piano Direttore, ad eccezione della Strada
Stabio est–Gaggiolo e della Variante 95 sul Piano di Magadino.
- La caccia deve diventare sostenibile. Chiusura alla caccia di tutte le
specie minacciate (lista rossa). Abolizione della caccia nei distretti
densamente abitati.
- Promuovere un’agricoltura rispettosa della biodiversità e del paesaggio,
in particolare conversione delle aziende all’agricoltura biologica,
accettazione dei grandi predatori e sviluppo di metodi per la convivenza
tra pratiche agricole e predatori, progetti di valorizzazione delle
superfici di compensazione ecologica.
- Rinaturazione dei corsi d'acqua. Risanamento dei deflussi minimi,
riduzione dei deflussi massimi.
- Lotta efficace agli abusi (discariche, strade, posteggi, manomissioni di
biotopi, ecc...) e introduzione del “reato ambientale”.
- Stop alla cementificazione del territorio, uso razionale del suolo.
- Il turismo verde come principale motore per la valorizzazione del
territorio, la salvaguardia della biodiversità e la tenuta economica
delle regioni periferiche.
- TERRITORIO COSTRUITO
- Riqualifica urbanistica e ambientale dei centri urbani. Costruire
tenendo conto della qualità abitativa, dell’ambiente e degli spazi verdi
(ad esempio con adeguati spazi di aggregazione conviviali, per lo svago
e per i giochi, e con la salvaguardia e la promozione degli alberi ad
alto fusto e dei viali alberati).
- L’urbanistica deve pianificare i centri del futuro partendo dall’assunto
che il cittadino sia un non-automobilista.
- Centri urbani più vivibili grazie a migliori trasporti pubblici, zone
pedonali, ciclopiste, meno traffico e rumore, iniziative per attirare le
persone nei centri.
- Stop alla costruzione e all’ampliamento dei centri commerciali.
- Bio-architettura nell'industria, nell'edilizia, nell'amministrazione.
- Misure concrete contro l’inquinamento dell’aria quando l'ozono e le
polveri fini superano i limiti: fase rossa per TIR, targhe alternate per
le auto, trasporti pubblici gratuiti.
- Gestione ecologica delle proprietà pubbliche (energie
rinnovabili, risparmio energetico, uso di materiali ecologici,
bio-architettura).
- Monitoraggio ambientale.
- Riciclaggio del calcestruzzo e degli altri materiali edili nelle
demolizioni.
- MOBILITÀ SOSTENIBILE
- Trasferimento del traffico pesante dalla strada alla ferrovia.
- Innovazione tecnologica nell’ambito della logistica e del trasporto.
- Agevolazioni per trasportatori privati sull’infrastruttura
ferroviaria (nuova riforma ferroviaria).
- No all’area TIR a Bodio.
- Potenziamento dei trasporti pubblici, unità tariffale.
- Rete cantonale e comunale delle ciclopiste, completa e sicura!
Iniziative a sostegno dell’uso della bicicletta (Bike&Rail, bici
condivise, riduzione cassa malati per chi usa la bicicletta).
- Riportare le attività commerciali nei centri urbani: pagamento dei
posteggi per tutti i centri commerciali (come stabilito dal Tribunale
federale per i nuovi centri) e utilizzo dei proventi per ridurre i
costi del trasporto pubblico (abbonamento arcobaleno).
- No al raddoppio della galleria autostradale del San Gottardo!
- Piani di trasporto regionali che rispettano i criteri di moderazione
e riduzione di traffico.
- Realizzazione del tram a Lugano per decongestionare la città e per
una riqualifica urbana.
- Incentivazione delle Zone 30.
I principali obiettivi per la legislatura 2007-2011
1. Piano energetico cantonale basato sulla società 2000 Watt, le
energie rinnovabili, le nuove tecnologie, Minergie.
2. Introduzione dell’etichetta energetica per gli immobili.
3. Maggior sostegno finanziario al riciclaggio, all’agricoltura
biologica, al risanamento degli stabili, alle energie
rinnovabili, ai parchi naturali.
4. Riduzione dei costi a carico dei cittadini e delle famiglie
(affitto, casse malati, tasse sul reddito, trasporti pubblici).
5. Chi inquina paga: più carico fiscale su rifiuti, veicoli
inquinanti, pesticidi, concimi di sintesi, motori a due tempi.
6. Ridurre gli investimenti per le strade, aumentare quelli per i
trasporti pubblici, le ciclopiste, le zone pedonali.
7. Pagamento dei posteggi nei centri commerciali per finanziare i
trasporti pubblici.
8. Portare il tasso di riciclaggio dei rifiuti in Ticino al 50%.
9. Riqualifica urbana, ambientale e sociale dei centri. Aggregazioni
secondo logiche sociali e territoriali. Aumento del verde urbano
e nel contempo dell’indice di sfruttamento delle zone
edificabili, liberando altri spazi edificabili per l’agricoltura
e le attività di svago (riduzione delle zone edificabili).
10. Introduzione di criteri per gli acquisti verdi e locali a livello
cantonale e comunale.
11. Tram a Lugano.
12. Ferrovia Mendrisio–Varese.
13. Rispettare gli obiettivi di trasferimento del traffico pesante
dalla strada alla ferrovia.
14. Creare progetti-pilota di economia locali e sostenibili nelle
zone periferiche, specializzate nel turismo dolce e delle
competenze informatiche.
15. Azionariato dei dipendenti con facilitazioni fiscali alle aziende
(lotta alle delocalizzazioni).
16. Riduzione sprechi nell’amministrazione, gestione finanziaria
trasparente. Stato efficace ed efficiente con meno costi e meno
tasse sul reddito.
17. Maggiore impegno negli abusi edilizi e ambientali. Introduzione
del “reato ambientale”.
18. Attivare e applicare il nuovo Piano Direttore ad eccezione della Stabio
est-Gaggiolo e della Variante 95.
19. Almeno un parco nazionale, parco del Piano di Magadino, del Monte
Generoso, e PUC Laveggio. Orientare il turismo verso il turismo
“verde”.
20. Valorizzazione delle Bolle (rinaturazione del delta del Ticino e centro
visite).
21. Salvaguardia dell’agricoltura. Rendere l’agricoltura compatibile con
l’ambiente (biologica, convivenza con i grandi predatori e la
selvaggina).
22. No alla caccia nel Mendrisiotto.
23. Promuovere l’insediamento di aziende all’avanguardia nel settore
della salvaguardia ambientale (es: energie rinnovabili).
24. Creare posti di lavoro investendo nel risanamento energetico
degli stabili e nelle energie rinnovabili (quindi anche meno
costi accessori per gli inquilini).
25. Maggiori investimenti della piazza finanziaria ticinese per i
microcrediti e a favore delle piccole e medie imprese(favorire
l’economia locale, creare occupazione).
26. Carta sanitaria elettronica per tutti.
27. Premi casse malati proporzionali al reddito.
28. Attivare un processo di Agenda 21 cantonale. Politica degli
acquisti verdi nell’amministrazione cantonale e comunale.
29. Ridurre i costi informatici e la dipendenza dai grandi
conglomerati informatici tramite l’adozione di software liberi
nell’Amministrazione cantonale.
30. Misure concrete a favore dell’inserimento dei giovani nel mondo
del lavoro. 

