Programma elettorale 2015/2019 

5 aree tematiche d’intervento prioritarie per il Ticino: 

1) Mercato del lavoro saturo e malsano 
Cause: la libera circolazione delle persone e la sregolata e incontrollata concorrenza della manodopera e delle aziende italiane, hanno condizionato in modo negativo il mercato del lavoro ticinese. Il beneficio generato dalla manodopera frontaliera negli ultimi decenni, si è trasformato in un boomerang, che ha colpito il popolo e l’economia ticinese. 

La sostituzione sistematica di manodopera residente con i frontalieri è purtroppo all’ordine del giorno. Il numero dei senza lavoro e dei casi sociali sono purtroppo aumentati in modo esponenziale, minando inoltre la pace sociale. 

L’insediamento di aziende estere sul nostro territorio ha spesso generato un’economia e un’occupazione parallela, che con il Ticino poco hanno a che fare. 

Soluzioni: 
- Mobilitare i ticinesi sfruttando l’Iniziativa popolare costituzionale dell’UDC Ticino “Prima i Nostri”, reinserendo la clausola di preferenza indigena (a parità di requisiti, obbligo del datore di lavoro all’assunzione del residente). 
- Intensificare la pressione politica verso la Berna federale per applicare l’iniziativa “Stop all’immigrazione di massa”, votata dal popolo il 9 febbraio 2014. 
- Promuovere una politica fiscale a vantaggio delle aziende ticinesi che assumono i residenti e che organizzano una mobilità aziendale efficace. 
- Aumentare i controlli e le sanzioni per le aziende che non rispettano le regole e le leggi. 

2) Benessere e prosperità seriamente minacciati 
Cause: il declino economico e il fatto che nessuno pensa più alla crescita, ma solo a spartirsi ciò rimane. Vi è maggiormente un interesse nel distribuire e a spendere ricchezza piuttosto che a produrla. La sicurezza e l’integrità del singolo sono minacciati da una crescente criminalità. Nel concetto benessere e prosperità, la sicurezza è un tema fondamentale. 

Soluzioni: 
- Combattere gli effetti negativi della libera circolazione anche nell’ambito della sicurezza e del controllo alle frontiere. 
- Agevolare l’economia sana (aziende, artigiani, imprenditoria ticinese) nello svolgimento delle attività, riducendo l’eccessiva burocrazia dello Stato. 
- Proporre un “patto di Paese” con chiari obiettivi di crescita, mettendo finalmente in atto quelle proposte e quegli studi sviluppati in questo senso negli ultimi 10 anni, senza creare nuovi tavoli progettuali burocratici. 

3) Spesa pubblica e debito fuori controllo 
Cause: l’invadenza dello Stato, il consumismo pubblico e la mancanza di volontà nel trovare soluzioni, in particolare da parte dei partiti storici. Assistiamo inoltre all’inefficacia burocratica da una parte, e all’eccessivo coinvolgimento dello Stato per ogni singola esigenza del cittadino. 

Soluzioni:  
- Introdurre il Costituzione  Referendum  finanziario  obbligatorio  nella  
- “Spoliticizzazione” dei nell’amministrazione pubquando non è necessario.  mandati e blica. Oggi  delle assusi assume  nzioni anche  
- Dare mandato a una società di consulenze imparziale ed esterna all’amministrazione e ai centri di potere, per individuare gli spazi dove ridurre la spesa (obiettivo minimo: 150 milioni all’anno, entro tre anni). 
- Obiettivo: entro due anni, pareggio di bilancio e progressiva riduzione del debito pubblico. 
- Responsabilizzare e valorizzare la capacità del singolo nel formulare offerte per la comunità, in sostituzione del pubblico. Tradurre nelle leggi e nella pratica statale il principio di sussidiarietà approvato dal Gran Consiglio in questa legislatura. 

4) Deresponsabilizzazione individuale e iperregolamentazione collettiva 
Cause: la sottrazione di spazi alla società civile e al privato (statalizzazione eccessiva), l’assolutizzazione della politica, il centralismo burocratico di sinistra (cantonale e federale). 

Soluzioni: 
- Riproporre il principio della meritocrazia nell’amministrazione pubblica, valorizzando le capacità e le potenzialità dell’impiegato pubblico. 
- Ridurre sistematicamente la burocrazia, facilitando il rapporto cittadino – amministrazione pubblica. - Snellire, sfoltire e togliere le ridondanze dalle leggi, regolamenti e decreti in vigore e in quelli nuovi. 

5) Sparizione del ceto medio, degli artigiani e delle PMI 
Cause: le politiche fiscali inesistenti e il dirigismo statale, l’assenza di una promozione economica mirata, l’assorbimento passivo del diritto UE. La mancata sensibilità nel tutelare realtà imprenditoriali che hanno trainato il Ticino per decenni (PMI e artigiani). La penalizzazione e gli ostacoli continui per i motori del benessere: famiglie e aziende. 

Soluzioni: 
- Implementare una nuova politica fiscale per le aziende ticinesi, atta a rilanciare l’economia e l’assunzione di personale residente. 
- Valorizzare “l’imprenditoria sana” ticinese, ovvero quella che ha creato posti di lavoro e benessere per i ticinesi. Combattere l’insediamento di nuove aziende straniere che causano solamente eccessiva occupazione del territorio, traffico e assunzione esclusiva di personale estero. 
- Difesa dei valori ticinesi e svizzeri mediante il sostegno o il lancio di iniziative specifiche di valenza nazionale (esempio: Iniziativa “Il Diritto svizzero prima di quello straniero” lanciata dall’UDC nazionale) o cantonale. 

IN SINTESI: 
1. Lavoro prima ai ticinesi 
2. Difesa del benessere e lotta alla criminalità d’importazione 
3. Riduzione 	della spesa e riorganizzazione dell’amministrazione pubblica 
4. Meno burocrazia 	dello Stato, più responsabilizzazione del cittadino 
5. Minor pressione fiscale per le aziende virtuose (assunzione di manodopera residente e con un piano di mobilità aziendale) 

